---
title: Inici
feature_text: |
  ## ACMAH
  Associació Catalana de la Malaltia de Huntington
feature_image: "https://unsplash.it/1300/400?image=971"
image: "https://unsplash.it/600/400?image=971"
permalink: /
lang: ca
---

### Què és la malaltia de Huntington?
La malaltia de Huntington o Corea de Huntington és una malaltia neurològica que ocasiona una degeneració de les cèl·lules nervioses del cervell. Els primers símptomes solen ser trastorns motors, cognitius, emocionals i conductuals, o la suma de tots. La possibilitat d’heretar la malaltia d'un progenitor afectat és del 50%. L’individu que no ha heretat el gen defectuós no patirà la malaltia ni la transmetrà als seus fills.

Normalment apareix entre els 30 i els 50 anys, malgrat que l'edat d'inici pot ser molt variable, des de la infància fins als 75 anys.

La malaltia progressa des d'una lleugera inquietud motora fins a arribar a ser incapacitant en el termini d'uns quinze a vint anys. Avui per avui no existeix cap cura, el tractament s'orienta a maximitzar la capacitat funcional tant com sigui possible. Finalment cal assistència i supervisió per a qualsevol activitat de la vida diària.

Actualment hi ha diferents vies obertes d'investigació, s'està experimentant amb noves substàncies i es fan assaigs d'àmbit internacional. Els transplantaments neurals i la teràpia gènica estan també en avançada fase d'experimentació.
